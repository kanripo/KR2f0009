# -*- mode: mandoku-view; -*-
#+TITLE: 世宗憲皇帝硃批諭旨
#+DATE: 2015-08-24 22:31:19.898875
#+PROPERTY: ID KR2f0009
#+PROPERTY: BASEEDITION WYG    
#+PROPERTY: JUAN 卷一百十二
<pb:KR2f0009_WYG_112-1a>¶
　欽定四庫全書¶
硃批諭㫖巻一百十二¶
硃批楊長春奏摺¶
　　　雍正元年六月初十日江西南昌總兵官(臣/)楊長¶
　　　春謹¶
　　奏為恭謝¶
　天恩事雍正元年五月十九日䝉兵部劄付内開欽奉¶
　上諭各省總兵官有具摺奏事者亦有從未具摺奏事¶
<pb:KR2f0009_WYG_112-1b>¶
　　者著行知伊等嗣後如有應奏之事俱各密摺陳奏¶
　　　欽此行文到(臣/)伏念(臣/)世受¶
　　國恩由廕監生補授佐領㕘領䝉¶
聖祖仁皇帝不次拔擢洊歴總兵官寸長未效恭逢¶
　皇上御極以来¶
　隆恩疊沛厚澤頻施祇因未奉¶
　諭㫖不敢進摺¶
　　奏謝今䝉¶
<pb:KR2f0009_WYG_112-2a>¶
特恩賞准摺奏俾(臣/)犬馬愚忱時得上達¶
宸聰而地方緊要事務亦可密請¶
指示聞¶
命自天感激無地理合繕摺¶
　奏謝謹¶
　奏¶
知道了爾向日居官聲名甚好爾之為人居心朕巳深¶
悉更加勉力毋懈¶
<pb:KR2f0009_WYG_112-2b>¶
　　雍正二年十月初一日浙江提督(臣/)楊長春謹¶
　奏為奏明事竊(臣/)仰荷¶
聖恩補放浙江提督¶
陛辭之日欽承¶
聖訓(臣/)惟凛切氷兢黽勉供職以仰報¶
殊恩於萬一(臣/)於雍正二年九月初八日抵浙任事業¶
　　經¶
　題報在案兹接兵部劄付内開欽奉¶
<pb:KR2f0009_WYG_112-3a>¶
上諭各省道府同知通判州縣等官内有才幹素著廉¶
　潔自持者著總督保奏三員廵撫保奏二員布政使¶
　按察使各保奏一員將軍提督亦屬本省大員將所¶
　知者亦令保奏一員俱各密封保奏不得㑹同商酌¶
　　欽此劄行到(臣/)伏念(臣/)到浙未久現在整飭地方¶
　　營伍其通省文員内才幹素著廉潔自持者一時¶
　　廉訪未盡周知不敢冒昧陳¶
　奏仰冀¶
<pb:KR2f0009_WYG_112-3b>¶
聖恩寛宥俯俟查有深知灼見之員另具密摺保舉外¶
　　理合¶
　奏明伏祈¶
睿鑒謹¶
　奏¶
所奏合宜應如是¶
　　雍正二年十月十六日浙江提督(臣/)楊長春謹¶
　奏為奏明事竊(臣/)於雍正二年十月十三日據寜波¶
<pb:KR2f0009_WYG_112-4a>¶
　　府知府及城守營遊擊禀稱本日有慈谿縣後海¶
　　居民數百人聚衆入城前至縣署鬨鬧等情知府¶
　　先巳馳徃(臣/)即刻令寜波府城守營遊擊守備星¶
　　夜前徃安撫解散去後旋於十四日據差去遊擊¶
　　禀稱職等到縣詢問情由民人等俱係二十八都¶
　　民竈等户因本年七月内遭風雨海潮之患日望¶
　　賑濟今聞餘姚地方俱巳賑過獨慈谿一縣賑濟¶
　　銀兩被縣官侵蝕未曾給發故此来縣的職等㑹¶
<pb:KR2f0009_WYG_112-4b>¶
　　同知府多方撫慰又經知府買發食米七石分給¶
　　災民方行散去現今居民安堵地方寜謐等情今¶
　　遊擊守備等俱於十五日回寜訖所有災民聚散¶
　　情形(臣/)不敢壅於上¶
聞謹¶
　奏¶
知道了凡事皆應據實直陳一毫不隠方不負朕之任¶
用也勉之¶
<pb:KR2f0009_WYG_112-5a>¶
　　雍正三年四月初七日浙江提督(臣/)楊長春謹¶
　奏為據實覆¶
㫖事(臣/)於雍正二年八月初一日恭聆¶
聖訓指示周詳併¶
諭(臣/)密訪處州鎮總兵官王安國居官何如欽此欽遵¶
　　敬謹留心訪察迄今半載以来訪聞得總兵官王¶
　　安國從前居官操守並無聲譽自(臣/)到任至今其¶
　　於地方險要必親歴廵查官兵亦勤加訓練且並¶
<pb:KR2f0009_WYG_112-5b>¶
　　無貪冒扣剋之處實屬勤慎小心循分供職理合¶
　　據實覆¶
　奏伏祈¶
皇上睿鑒謹¶
　奏¶
據奏巳悉大都人情莫知其子之惡旁觀猶易當局更¶
難勉之勉之¶
　　雍正三年六月十四日浙江提督(臣/)楊長春謹¶
<pb:KR2f0009_WYG_112-6a>¶
　奏為恭謝¶
天恩事竊(臣/)齎摺家人回寜恭捧¶
欽賜藥錠一匣到(臣/)當即郊迎至署恭設香案望¶
闕叩頭謝¶
恩祗受訖伏念(臣/)謬膺重寄湥愧涓埃未報今䝉我¶
皇上優渥宏仁以上方之丹藥¶
賜邊海之武臣俾無疾厄之虞永享安寜之福從此犬¶
　　馬餘生皆係圖報之日矣理合繕摺奏¶
<pb:KR2f0009_WYG_112-6b>¶
　謝謹¶
　奏¶
覽奏謝知道了前月輪流保送郝宏勲穆廷弼蘇明良¶
三人因何未經密奏考語其據實補奏可也¶
　　雍正三年八月初七日浙江提督(臣/)楊長春謹¶
　奏為遵¶
㫖據實補奏考語事竊(臣/)前奏恭謝¶
天恩一摺奉有¶
<pb:KR2f0009_WYG_112-7a>¶
皇上硃批命(臣/)將輪流保送副㕘郝宏勲等三員之考¶
　語據實補奏欽此(臣/)跪誦之下驚惶無地伏思(臣/)以¶
　　駑駘下質謬膺重寄雖事事敬謹矢公矢慎尚難¶
　　仰報¶
髙深於萬一今乃將保送考語遺漏是(臣/)愚昧巳極又¶
　　䝉¶
皇上隆恩不即加罪容(臣/)補¶
　奏(臣/)何人斯邀此¶
<pb:KR2f0009_WYG_112-7b>¶
殊遇不覺感激涕零謹遵¶
㫖將郝宏勲等三員考語另摺補奏伏乞¶
聖慈寛宥(臣/)無任待罪之至謹¶
　奏¶
朕前奏摺尚有忽畧之失地方諸務保無精神不到之¶
處封疆事重脫有貽悞可乎勉力勤慎切毋以老自惰¶
　　同日又¶
　奏為欽奉¶
<pb:KR2f0009_WYG_112-8a>¶
上諭事竊(臣/)接到部文欽奉¶
上諭各省副將以下遊擊以上官員未經引見者著令¶
　輪流來京引見其漢仗弓馬朕一看便知至於操守¶
　如何訓練營伍如何之處著各省將軍督撫提鎮於¶
　給咨赴部時據實密摺奏聞欽此欽遵劄行到(臣/)將¶
　　浙省不屬鎮轄之嚴協副將郝宏勲湖協副將穆¶
　　廷弼(臣/)標中軍㕘將蘇明良三員另疏㑹¶
　題保送給文赴部投候引¶
<pb:KR2f0009_WYG_112-8b>¶
見外理合遵¶
㫖恭繕密摺補行進¶
　呈伏乞¶
皇上睿鑒施行¶
<pb:KR2f0009_WYG_112-9a>¶
　　亦優¶
爾若似此瞻徇情面殊屬不妥矣¶
　　雍正三年九月初九日浙江提督(臣/)楊長春謹¶
　奏為欽奉¶
上諭事竊(臣/)䝉兵部劄付奉¶
上諭内外文武官員曾經面奉諭㫖除不能記載者其¶
　餘俱将諭㫖並年月日一同繕寫進呈文武大吏自¶
　行封進其不應奏摺之人著封固交與該管上司轉¶
<pb:KR2f0009_WYG_112-9b>¶
　奏欽此劄行到(臣臣/)隨移行各鎮協營一體欽遵去¶
　　後今據乍浦營遊擊黄天寅呈送封固¶
　奏摺一封前来(臣/)謹遵¶
㫖轉¶
　奏伏乞¶
睿鑒謹¶
　奏¶
黄天寅之奏粗鄙不堪之至若不能記憶則不寫亦可¶
<pb:KR2f0009_WYG_112-10a>¶
乃如此混行書寫進呈甚屬無謂黄天寅居官何如之¶
處據實奏聞¶
　　雍正三年九月十八日浙江提督(臣/)楊長春謹¶
　奏為敬聆¶
諭㫖恭謝¶
天恩事雍正三年八月二十九日署理浙江廵撫(臣/)福¶
　　敏到任視事(臣/)自寜波赴杭恭請¶
聖安隨䝉𫝊¶
<pb:KR2f0009_WYG_112-10b>¶
㫖朕聞浙江提督楊長春做官罷輭官兵怠玩著他奮¶
　志勉力欽此(臣/)跪聽之下不勝惶懼益深感激伏思¶
　　(臣/)以庸鄙武夫謬膺全浙重任分宜勉竭駑駘力¶
　　圖報效緣浙省營伍廢弛日久又兼(臣/)才智短淺¶
　　迄今一載尚未能振作興起罷輭之愆實難自逭¶
　　今復荷¶
恩㫖寬容不加罷斥俾(臣/)知過(臣/)從此惟有謹遵¶
聖訓益加奮志勉力以圖補過於将来理合繕摺奏¶
<pb:KR2f0009_WYG_112-11a>¶
　謝謹¶
　奏¶
徒言何益要當勉力行之果能奮志振興朕自然知道¶
　　雍正四年二月初八日浙江提督(臣/)楊長春謹¶
　奏為恭謝¶
天恩事雍正四年正月十九日(臣/)齎摺把總回寜恭捧¶
欽賜福字一幅到(臣/)當即郊迎至署恭設香案望¶
闕叩頭謝¶
<pb:KR2f0009_WYG_112-11b>¶
恩祇受訖伏思(臣/)以庸陋武夫毫無報稱頻年以来荷¶
　　䝉¶
皇上賞賜教訓有加無巳固巳感激難言今復䝉¶
九天御墨頒賜邊海逺(臣/)¶
洪福照臨之下(臣/)舉家生生世世皆享¶
皇上昇平之福於無既矣(臣/)惟有日凛¶
誡諭時圖振作竭盡駑駘以期仰報¶
髙厚於萬一耳理合繕摺奏¶
<pb:KR2f0009_WYG_112-12a>¶
　謝謹¶
　奏¶
知道了趁爾年力未至衰邁宜殫竭以圗報效黽勉以¶
全始終不可隳頹志氣¶
　　雍正四年四月二十日浙江提督(臣/)楊長春謹¶
　奏為恭謝¶
天恩事竊(臣/)齎摺家人回寜奉到¶
皇上硃批諭㫖(臣/)隨恭設香案望¶
<pb:KR2f0009_WYG_112-12b>¶
闕叩頭謝¶
恩訖伏念(臣/)才疎識淺到任以来雖勉竭駑駘亦僅循¶
　　分供職並無寸長報效乃䝉我¶
皇上浩蕩之恩不即罷斥屢頒¶
誡諭(臣/)跪讀之下不勝惶悚警惕感激涕零惟有敬遵¶
訓㫖以(臣/)未盡之餘年竭力黽勉奮志圖報¶
知遇之隆恩巳耳謹繕摺奏¶
　謝伏乞¶
<pb:KR2f0009_WYG_112-13a>¶
睿鑒謹¶
　奏¶
循分二字莫看作輕易果能循分盡職無少玷缺則職¶
分之外更有何長可效耶朕之諄諄勉勵汝者亦正謂¶
凡責任中所當為之事令汝循分為之庶可無忝厥職¶
毋罷軟毋廢弛更毋柔善自處以邀屬員之譽姑息寛¶
縱以驕兵丁之心似此皆令汝循分盡職之諭也爾其¶
奮勉勿怠¶
<pb:KR2f0009_WYG_112-13b>¶
¶